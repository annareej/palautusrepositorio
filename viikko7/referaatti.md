#Scrumban-menetelmän käyttö ketterässä ohjelmistokehityksessä
Kandityössä käydään läpi erikseen ohjelmistotuotantomenetelmien Scrum ja Kanban käytäntöjä ja historiaa. Sen jälkeen esitellään niistä kehittynyt Scrumban. Aluksi työssä esitellään hieman ketterää ohjelmistokehitystä yleisellä tasolla ja kuinka se eroaa perinteisistä tuotantomalleista. Tämän jälkeen esitellään Scrum ja sen keskeisiä käytäntöjä, joista on mainittu ainakin sprintit, backlog, user storyt, erilaiset kokoontumiset sekä roolit, joita Scrum pitää sisällään. Scrumin jälkeen esitellään Kanban ja sen toimintatavat ja kerrotaan sen juurista autoteollisuudesta. Tämän jälkeen esitellään Scrumban käymällä ensin läpi Scrumin ja Kanbanin yhtäläisyyksiä ja eroavaisuuksia. Sen jälkeen kerrotaan mitä vaikutteita Scrumban on ottanut kustakin tuotantomenetelmästä ja aivan lopuksi annetaan esimerkkejä Scrumbanin käytöstä.
